<!doctype html> 
<html> 
  <head> 
    <meta charset="utf-8"> 
    <title>Вірш</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Liter&display=swap" rel="stylesheet">
    <link rel="stylesheet" href="style.css">

  </head> 

  <body> 
    <div class="container">
        <div class="poem">
            <h1>ЯКЩО...</h1>
            <h2>Євген Сверстюк</h2>

            <p>Як вистоїш, коли всі проти тебе—<br>
            Упали духом і тебе кленуть, і<br>
            Як всупереч усім ти віриш в себе,<br>
            А з їх невіри також візьмеш суть;<br>
            Якщо чекати зможеш ти невтомно,<br>
            Оббріханий — мовчати і пройти<br>
            Під поглядом ненависті, притому<br>
            Не грати цноти ані доброти;</p>

            <p>Як зможеш мріять — в мрійництво не впасти,<br>
            І думать — не творити думки культ,<br>
           Якщо Тріумф, зарівно як Нещастя,<br>
            Сприймеш як дим і вітер на віку;<br>
            Якщо стерпиш, як з правди твого слова<br>
            Пройдисвіт ставить пастку на простих,<br>
            Якщо впаде все, чим ти жив, і знову<br>
            Зумієш все почати — і звести;</p>

            <p>Якщо ти зможеш в пориві одному<br>
            Поставить все на карту — і програть,<br>
            А потім — все спочатку, і нікому<br>
            Про втрати й слова навіть не сказать;<br>
            Якщо ти змусиш Серце, Нерви, Жили<br>
            Служити ще, коли уже в тобі<br>
            Усе згоріло, вигасло — лишилась<br>
            Одна лиш Воля — встоять в боротьбі;</p>

            <p>Як зможеш гідно річ вести з юрбою<br>
            І з Королем не втратиш простоти,<br>
            Якщо усі рахуються з тобою —<br>
            На відстані, яку відміриш ти;<br>
            Якщо ущерть наповниш біг хвилини<br>
            Снагою дум, енергією дій,<br>
            Тоді весь світ тобі належить, сину,<br>
            І більше: ти — Людина, сину мій.</p>

  </body> 

</html> 